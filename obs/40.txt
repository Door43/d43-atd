====== 40. Jesus Is Crucified ======



{{https://api.unfoldingword.org/obs/jpg/1/en/360px/obs-en-40-01.jpg}}

Soini no timpu pigsusumpalit to mgo sundalu si Hisus, woy in-alap dan sikandin oyow oghimatayan dio to Krus. 
Pigpatiang dan Ki Hisus ka Krus oyow dio kandin ogkamatoy.



{{https://api.unfoldingword.org/obs/jpg/1/en/360px/obs-en-40-02.jpg}}

Pig-alap to mgo sundalu si Hisus to ingud no ogngaranan to Gulguta woy inlasangan dan ka bolad woy ka paa ni Hisus dio to krus.
Di si Hisus nigkagi, "Amoy, pasayloa nu sikandan so waro kandan mataga to inhimo ran." Woy nigsugo si Pilatu no igpasulat ka insulat din, no kagi to sulat "Soini no Otow ian ka hari to mgo Hudiu" woy ka sulat pigparokot dan dio to ampow to ulu ni Hisus.



{{https://api.unfoldingword.org/obs/jpg/1/en/360px/obs-en-40-03.jpg}}

Insugalan to sundalu ka kinabu ni Hisus. To poghimo ran soini, natuman ka intagna'  
"Pigbaad-baad dan ka kinabu ko, woy nigpuspustuhoy kandan to kinabu ko.



{{https://api.unfoldingword.org/obs/jpg/1/en/360px/obs-en-40-04.jpg}}

Inpataliwaru si Hisus to daruwa no kriminal. Ka sagboka no otow nigsusumpalit ki Hisus, di ka dangub no dio to lungod ni Hisus nigsapad to otow woy nigkagi, "waro ka nahalok to Magbobo-ot? makasasalo ki ian, di soini no otow inosinti atag". Nigparagas ka otow nigkagi, "Hisus doromdomi a no ko ug hari ka'd on." Si Hisus nigtabak, kontoon ugduma ka koddi dio to Langit."



{{https://api.unfoldingword.org/obs/jpg/1/en/360px/obs-en-40-05.jpg}}

Ka talag-anad to balaud woy duma no mgo otow nigsusumpalit ki Hisus. Nigkagi kandan ki Hisus, "ko si Koikow ka anak to Magbobo-ot, lugsad ka duon to krus woy pangabangi no ka lawa no! oyow ogtuu koy no koikow ian ka manluluwas."



{{https://api.unfoldingword.org/obs/jpg/1/en/360px/obs-en-40-06.jpg}}

Tigbal pad ian, ka tibo no ugpaanan to sikan no lugar nigmarokilom agad moudto pad, nigmuitom ka langit woy ka tibo no ingud hangtud to talolo no oras.



{{https://api.unfoldingword.org/obs/jpg/1/en/360px/obs-en-40-07.jpg}}

Pogkatapos to sikan, nigpaagbotan ni Hisus ka kagi rin, natapos on! "Amoy ku no dio to langit, igbogoy ko dio to koykow ka gimukud ku, 
to natapos din inkagi soini nabigtawan on sikandin. 
To namatoy on si Hisus niglinog ka sikan no ingud, woy ka dakol no manggad no pigbitoy dio to templo no ampoanan to mgo Hudio ka ian nakapamariyo kanta dio't Magbobo-ot nagisi soini woy napuri ligkat dio't ampow poiling dio't diralom.



{{https://api.unfoldingword.org/obs/jpg/1/en/360px/obs-en-40-08.jpg}}

Pinabayo to kamatayon ni Hisus, duon-on dalan ta nog-pakarani to Magbobo-ot. 
Ka mgo sundalo no nakakita to kamatayon ni Hisus, migkagi to, "soini to otow inosinti ian. Kandin ian ka anak to magbobo-ot."



{{https://api.unfoldingword.org/obs/jpg/1/en/360px/obs-en-40-09.jpg}}

Si Husi woy Nikudimo, sikandan ka igboyag to Hudiu no nigtuu ki Husus no manluluwas, nighangyo kandan ki Pilatu to ogpamoyoon dan ka lawa ni Hisus. 
Pogkatapos soini, pigbokosan dan ka lawa ni Hisus to maputi no mangad, woy pig alap dan ka lawa ni Hisus dio to langob, woy inlokoban dan soini to dakol no bato.



// A Bible story from: Matthew 27:27-61; Mark 15:16-47; Luke 23:26-56; John 19:17-42 //